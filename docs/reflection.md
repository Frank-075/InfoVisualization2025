# Reflectie & Werkverdeling

## Reflectie

Onze samenwerking verliep in het begin wat traag, maar naarmate de deadlines dichterbij kwamen, zijn we steeds efficiënter gaan werken. Het meeste overleg gebeurde online, aangevuld met enkele gezamenlijke momenten tijdens de werkcolleges. Deze combinatie werkte goed, vooral richting het einde van het project.

De werkverdeling ontstond vrij natuurlijk: Tygo en Leonard richtten zich vooral op het programmeerwerk en het bouwen van de visualisaties, terwijl Olivier en Frank zich meer bezighielden met de teksten, analyse en structuur van de notebook. Deze rolverdeling werkte goed, omdat iedereen zich kon focussen op zijn eigen sterke punten.

Een belangrijk leerpunt was het visualiseren van data. In het bijzonder leerden we hoe je data effectief kunt plotten met behulp van Plotly en D3. We hadden aanvankelijk veel technische problemen: in de notebook verschenen alleen de codeblokken, maar niet de grafieken zelf. Na flink wat uitproberen en aanpassen van de code wisten we dit uiteindelijk zelf op te lossen. Achteraf zouden we niets fundamenteel anders aanpakken. Het proces leverde waardevolle inzichten op.

Wat betreft de inhoud hebben we veel geleerd over de relatie tussen elektrische voertuigen (EV’s) en CO₂-uitstoot. Hoewel onze visie niet is veranderd, heeft het project ons wel geholpen om de complexiteit van de materie beter te begrijpen. De verschillen tussen landen en de rol van beleidsmaatregelen kwamen bijvoorbeeld duidelijk naar voren in de visualisaties.

Het werken met D3, Plotly  etc. was uitdagend, vooral omdat we hier weinig ervaring mee hadden. Sommige onderdelen van de code werkten niet zoals verwacht, maar door samen te zoeken naar oplossingen zijn we daar goed uitgekomen. We zijn trots dat we de technische problemen zelf hebben weten op te lossen, dat voelde als een echte overwinning.



## Werkverdeling

| Teamlid | Taken |
|---------|-------|
| **Leonard Bus** | Data‑acquisitie & opschoning (beide datasets), initiële Python‑merge, HTML→MyST‑migratie |
| **Tygo Honig**  | Concept & tekst *Perspectief 1*, implementatie Visualisatie 1.1 & 1.2, globale redactie |
| **Frank Villano** | Concept & tekst *Perspectief 2*, implementatie Visualisatie 2.1 & 2.2, GitHub Pages‑deployment |
| **Olivier Brouwer** | Introductie‑ en reflectiesecties, consistentie‑check, coördinatie peer‑feedback |

Samen hebben we per sprintdeel een korte _retrospective_ gehouden om bottlenecks (bijv. Plotly‑JS → Py conversie) vroeg te spotten. Deze kruislings verdeelde workflow zorgde voor een uniforme stijl en een tijdige oplevering.
